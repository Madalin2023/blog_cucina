<!DOCTYPE html>
<html lang="en">


<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>RossoPomodoro</title>
</head>


<body>
    <h1>RossoPomodoro</h1>
    <h2>-Ricette tipiche di "Milano"</h2>

    <div>
        <h2>
            Il Sushi:
        </h2>
        <a href="https://ricette.giallozafferano.it/Sushi.html" target="_blank"><img src="https://ricette.giallozafferano.it/images/ricette/225/22501/Hosomaki1200x800.jpg" alt="Foto sushi"></a>
        <p>Oggi vogliamo mostrarvi il sushi fatto in casa. Dire <strong>sushi</strong>  significa entrare in un mondo in cui il cibo è portato alla sua essenza, privo di fronzoli eppure tutt'altro che banale nel gusto e nella presentazione. Il <strong>sushi</strong>  è un'arte millenaria che si tramanda in gesti precisi, sapienti e ripetuti quotidianamente fino a raggiungere la perfezione nell'essenziale. Riso acidulato con aceto di riso (lo stesso che si usa per gli onigiri), pesce crudo, alghe, zenzero, wasabi, soia... pochi elementi che combinati insieme in maniera diversa regalano i bocconcini preziosi che siamo abituati ad assaggiare anche in Italia: nigiri, uramaki, hosomaki, temaki. L'esperienza diventa ancora più totalizzante provando a ricreare in casa queste specialità: con Sai Fukayama scopriremo tutti i segreti per una favolosa cena in stile Giapponese, a partire da come fare il riso per <strong>sushi</strong> .</p>
        <h3>Ingredienti:</h3>
        <ul>
            <li>Riso per Sushi</li>
            <li>Aceto di riso</li>
            <li>Zucchero</li>
            <li>Acqua</li>
            <li>Sale</li>
            <li>Alga kombu</li>
        </ul>
        <h3>
            Preparazione:
        </h3>
        <p>Per preparare il riso per il sushi fatto in casa come prima cosa sciacquate accuratamente il riso nishiki in acqua fredda per eliminare le impurità. Dovrete cambiare l'acqua fredda fino a che non sarà diventata limpida. Poi lasciatelo a bagno per un'ora. Scolatelo e lasciatelo riposare all'interno dello scolapasta, posizionato su un'altra ciotola per 5 minuti . In una pentola dai bordi alti versate 500 g di acqua</p>
        <p>Unite il riso pulito. Di solito il rapporto di riso-acqua è 1:1, ma in base alla stagione potrebbe variare: in autunno ne servirà meno, in primavera un po' di più. Accendete il fuoco e coprite la pentola con un coperchio: noi ne abbiamo utilizzato uno in legno , ma in alternativa potete usarne uno classico. Quando inizierà a bollire girate una volta sola il riso con un mestolo di legno , per ottenere una cottura uniforme. Cuocete a fuoco medio per 5 minuti, poi abbassate la fiamma e cuocete per altri 7 minuti a fuoco basso.</p>
        <p>A questo punto spostate la pentola dal fuoco senza togliere il coperchio e lasciate riposare per altri 6 minuti. Poi rimettete la pentola sul fuoco a fiamma media per altri 30 secondi. La consistenza dovrà risultare leggermente al dente. Quindi spegnete. Preparate il composto di aceto di riso, che donerà un gusto leggermente acidulo. In un pentolino versate l'aceto di riso e aggiungete il sale. Scaldate a fuoco medio-basso per far sciogliere il sale, fino a che non avrà raggiunto il bollore.</p>
        <p>Aggiungete quindi lo zucchero, mescolate e spegnete il fuoco. Lasciate raffreddare e aggiungete l'alga kombu . Un consiglio è di lavare l’alga kombu prima di aggiungerla al composto in modo da rimuovere la patina bianca che a volte è presente all’esterno dell'alga e in questo modo ridurre l’apporto salato.</p>
        <p>Ora che il riso è pronto, prendete l'hangiri (o in sostituzione un contenitore basso e largo in legno o in altro materiale che non sia acciaio), serve per condire il riso. Bagnatelo con dell'acqua, poi svuotatelo: in questo modo il legno non assorbirà l'aceto. Versate il riso all'interno</p>
        <p>e aggiungete il composto di aceto filtrato, facendolo colare sul mestolo per spagerlo sul riso. Mescolate il riso smuovendolo di taglio per non schiacciarlo. E' importante mescolare fino a che non apparirà lucido e ben condito. Per raffreddarlo fate aria con un ventaglio in modo che l'aceto evapori velocemente.</p>
        <p>Una volta condito trasferite il riso nell'ohitsu, il contenitore di legno per mantenere la temperatura del riso. Copritelo con un panno carta umido per mantenere il calore costante. In alternativa potete utilizzare un contenitore di legno o di acciaio coperto con un panno umido. Quando il riso sarà alla temperatura di circa 36°, potrete utilizzarlo e servirlo per il vostro sushi.</p>
    </div>

    <div>
        <h2>La cotoletta alla milanese:</h2>
        <a href="https://ricette.giallozafferano.it/Cotoletta-alla-milanese.html" target="_blank"><img src="https://www.profumodibasilico.it/wp-content/uploads/2018/04/Cotolette-alla-milanese-2000x1250.jpg" alt="Foto cotoletta alla milanese"></a>
        <p>La milanese è un piatto evergreen che piace sempre a tutti, dai bambini agli adulti. C'è chi la preferisce sottile e croccante, o chi la ama alta, con l'osso e leggermente rosata all'interno. Questo è proprio il caso di uno dei migliori chef della Lombardia, che oggi abbiamo ospitato con grande onore nella cucina di GialloZafferano: Claudio Sadler. Lo chef ci ha spiegato tutti i segreti per ottenere una costoletta alla milanese perfetta. A differenza della viennese, realizzata con carne di maiale, la costoletta alla milanese si prepara con tenera carne di vitello che ha un gusto più delicato. Il segreto starà tutto nella doppia panatura: con pochi gesti e grazie ad una cottura in abbondante burro chiarificato la panatura diventerà croccante e resterà ben adesa alla carne, senza staccarsi in cottura. Un secondo piatto facile da preparare, accompagnato da gustose patate ratte. Un simbolo della cucina del capoluogo lombardo, che conquisterà tutti i vostri ospiti! </p>
        <h3>Ingredienti:</h3>
        <ul>
            <li>Carrè di vitello 1 kg</li>
            <li>Pangrattato 300 g</li>
            <li>Sale di maldon q.b.</li>
            <li>Uova grandi 4</li>
            <li>Burro chiarificato 300 g</li>
        </ul>
        <h3>Preparazione:</h3>
        <p>Per preparare la costoletta alla milanese come prima cosa ricavate dal carrè di vitello le costolette. Per farlo incidete la carne facendo scorrere il coltello tra un osso e l'altro 1 in modo da ricavare 4 costolette da circa 250 g l'una 2. A questo punto grattate l'osso con la punta di un coltello 3, in modo da ripulirlo completamente dalle pellicine, che altrimenti in cottura diventerebbero scure, così invece il burro caldo farà diventare chiaro il manico dell'osso.</p> 
        <p>Sempre utilizzando il coltello riducete la parte dell'osso, eliminandone una parte, in modo da avere una cottura più immediata 4. Utilizzando un batticarne battete leggermente la carne, in modo solo da uniformare lo spessore ma senza ridurlo 5. Utilizzando di nuovo il coltello eliminate i nervettini superflui 6, che in cottura farebbero ristringere la cotoletta. </p>
        <p>Tenete da parte la carne e occupatevi delle uova. Rompetele in una ciotola 7 e sbattetele con una frusta 8, senza romperle troppo. Se dovessero essere piccole aggiungetene un'altra. Trasferite invece il pangrattato in una terrina ampia. Prendendo le costolette dall'osso fate un primo passaggio nel pangrattato 9, 
        poi immergetele nell'uovo 10 e di nuovo nel pangrattato, pressando bene con le mani in modo da far aderire al meglio la panatura 11. Fate una doppia panatura ripassando le costolette di nuovo nell'uovo 12
        e di nuovo nel pangrattato, pressando bene ma senza appiattire troppo la carne 13.  Ripetete questa operazione per tutte le costolette, poi utilizzando la lama del coltello di piatto, battete le fettine per uniformare e fissare la panatura 14. In ultimo con la parte non tagliente disegnate sulle costolette una sorta di griglia, imprimendo prima delle righe orizzontale 15
        e poi verticali 16. Ripetete la stessa cosa per tutte le altre 17 e occupatevi delle patate. Lavate le patate ratte con un pò di acqua e bicarbonato 18, quindi asciugatele.</p>
        <p>Poi munitevi di una mandolina e di una ciotola colma d'acqua. Ricavate delle fettine spesse 2-3 mm 19 e man mano trasferitele nella ciotola colma d'acqua 20; in questo modo rilasceranno un po' d'amido e non si ossideranno. Ponete dell'acqua in un tegame, salatela e portatela a bollore. Poi scolate le patate e versatele all'interno 21. 
        Sbianchitele per circa 1 minuto e mezzo quindi scolatele nuovamente e raffredatele leggermente sotto al getto d'acqua fredda 22. Facendo questa precottura le patate cuoceranno meno tempo nel burro. Asciugate le patate con un canovaccio 23 e nel frattempo scaldate un tegame abbastanza capiente. Aggiungete il burro chiarificato 24 e lasciatelo fondere. 
        Quindi aggiungete le patate 25 uno spicchio d'aglio in camicia leggermente schiacciato, un rametto di rosmarino 26 e lasciatele rosolare a fiamma vivace, saltandole di tanto in tanto. Nel frattempo prendete anche un'altra padella pù grande, che servirà per la cottura della cotoletta e ponete il burro a sciogliere 27.</p>
        <p>Non appena sarà caldo ma non rovente posizionate le costolette, facendo in modo che la parte con la rigatura sia a contatto con la padella 28. Dopo circa 4 minuti, le costolette saranno ben dorate, quindi giratele 29 e con un cucchiaio raccogliete un pò di grasso di cottura e cospargetelo sull'osso della costoletta 30; in questo modo non ci saranno le striature di sangue ma otterrete un osso chiaro. Le cotolette dovranno cuocere per circa altri 4 minuti, questo tempo dipende in ogni caso dallo spessore e dovrete ottenere una carne rosata all'interno.  
        Le patate avranno lo stesso tempo di cottura; quando saranno a fine cottura potrete salarle e condirle con un pò di pepe 31. Scolate le patate su un foglio di carta assorbente 32, eliminate l'aglio e tamponatele con un altro foglio in modo da eliminare il grasso in eccesso 33, anche se sarà veramente poco grazie proprio al tipo di patate scelto. 
        Le costolette sono pronte, utilizzando una pinza trasferitele sempre in un piatto con carta assorbente e sempre con un foglio di carta tamponatele delicatamente 34, per eliminare l'eccesso di grasso. A questo punto tutto è pronto non vi resta che impiattare. Posizionate le patate sul lato del piatto, sistemate vicino la costoletta e conditela con il sale maldon 35. Servite ben calda la vostra costoletta alla milanese 36</p>
    </div>

    <div>
        <h2>Il risotto alla milanese:</h2>
        <a href="https://ricette.giallozafferano.it/Risotto-allo-Zafferano.html" target="_blank"><img src="https://assets.tmecosys.com/image/upload/t_web767x639/img/recipe/ras/Assets/B79E099E-0136-4DDA-9FC2-4215470CDE4C/Derivates/6BCF1E23-7CE5-443F-A74B-2950B9342605.jpg" alt="Foto risotto alla milanese"></a>
        <p>Lo zafferano è una spezia antica, conosciuta già al tempo degli egizi. In principio si usava solo per tingere le stoffe e realizzare profumi e unguenti ma una volta scoperte le sue stupefacenti proprietà culinarie, divenne un ingrediente pregiato con il quale realizzare gustosi piatti dalle sfumature dorate come il risotto allo zafferano, conosciuto anche come risotto alla milanese o la pasta. Questo primo piatto, nella sua essenzialità, esalta al meglio le qualità aromatiche dello zafferano ma non solo, grazie al forte potere colorante, i chicchi di riso si impreziosiscono di un gradevole e accattivante color oro che rende così speciale questa pietanza. Una piccola magia che unita al tocco cremoso della mantecatura, immancabile nella preparazione dei risotti, vi restituirà un risotto dal gusto unico e inconfondibile. Chiamatelo risotto alla milanese, o risotto allo zafferano, in ogni caso vi sorprenderà con la sua semplicità! </p>
        <h3>Ingredienti:</h3>
        <ul>
            <li>Zafferano in pistilli 1 cucchiaino</li>
            <li>Burro 125 g</li>
            <li>Grana Padano DOP da grattugiare 80 g</li>
            <li>Acqua q.b.</li>
            <li>Sale fino q.b.</li>
            <li>Riso Carnaroli 320 g.</li>
            <li>Cipolle 1.</li>
            <li>Vino bianco 40 g</li>
            <li>Brodo vegetale 1 l</li>
        </ul>
        <h3>Preparazione:</h3>
        <p>Per realizzare il risotto allo zafferano ( o risotto alla milanese), per prima cosa mettete i pistilli in un bicchierino, versate sopra dell’acqua 1 quanto basta a ricoprire i pistilli completamente, mescolate 2 e lasciate in infusione per tutta la notte, in questo modo i pistilli rilasceranno tutto il loro colore. Quindi preparate il brodo vegetale, per la ricetta ne occorrerà un litro. Mondate e tritate finemente la cipolla 3 in modo che si possa sciogliere in cottura e non essere percepita mentre si assaporerà il risotto.</p> 
        <p>In un tegame ampio versate 50g di burro presi dalla dose totale necessaria 4, scioglietelo a fuoco dolce, quindi versate il trito di cipolla 5 e lasciate stufare per 10-15 minuti aggiungendo del brodo per non far asciugare il soffritto 6: la cipolla dovrà risultare ben trasparente e morbida.</p>
        <p>Una volta stufata la cipolla, versate il riso 7 e tostatelo per 3-4 minuti, così i chicchi si sigilleranno e terranno bene la cottura. Sfumate con il vino bianco 8 e lasciate evaporare completamente. A questo punto procedete con la cottura per circa 18-20 minuti, aggiungendo il brodo un mestolo alla volta, al bisogno, man mano che verrà assorbito dal riso 9: i chicchi dovranno essere sempre coperti.</p>
        <p>Cinque minuti prima del termine di cottura, versate l’acqua con i pistilli di zafferano che avevate messo in infusione 10, mescolate per insaporire e tingere il risotto di un bel color oro. Terminata la cottura spegnete il fuoco, salate 11, mantecate con il formaggio grattugiato e i restanti 75 g di burro 12,</p>
        <p>mescolate e coprite co il coperchio 13 lasciate riposare un paio di minuti, a questo punto il risotto allo zafferano è pronto 14, servitelo ben caldo guarnendo il piatto ancora con qualche pistillo 15.</p>
    </div>

</body>


</html>